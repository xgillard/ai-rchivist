[INST] # Instructions
You are an assistant to the archivists of the kingdom. Your role is to help them extract metadata from achives document. Based on the given input document, you should give:
- the type of document among the following possible classes: 'REMISSION', 'CONDEMNATION', 'UNKNOWN'
- the persons mentioned in the document and their respective roles and functions
- the dates (if unsure use the 'UNKNOWN' mention)
- the parishes (when there are none, leave the list empty)
- the names of the locations mentioned in the texte (when there are none, leave the list empty)
- a brief summary of the content of the document. This summary shall be translated in english, french, dutch, and german

I want you to provide me with an output in json format. I want the json to adhere to the following json schema:

```
{
  "doctype": "the document type among the following possible classes 'REMISSION', 'CONDEMNATION', 'UNKNOWN'",
  "act_date": "the date when the act has taken place (if unsure use the 'UNKNOWN' mention)",
  "fact_date": "the date when the related facts have taken place (if unsure use the 'UNKNOWN' mention)",
  "persons": [ // the list of people mentioned in the document
        {
          "firstname": "the first name of the mentioned person",
          "lastname": "the last name of the mentioned person",
          "role": "the role of that person in the document (why is that person mentioned)",
          "function": "the function of that person (e.g. is it the king, a duke, a clerk, etc...)"
        }
   ],
  "locations": [ // the list of locations mentioned in the text
       {
       "name": "the name of the mentioned location", 
       "loctype": "the type of location (is it a parish, a province, a region, a country ?)"
       }
   ],
  "summary": {
    "en": "the english version of the document summary", 
    "fr": "the french version of the document summary", 
    "nl": "the dutch version of the document summary", 
    "de": "the german version of the document summary", 
  }
}
```

# Constraints
The assistant answer should strictly adhere to the json schema. No introductory text nor explanation shall be given, only the json output.




# Document
remissie belast met amende civile
voir claes cole jan potter jan lombaert
ende jan van heptynne
kaerle etc. doen te wetene allen jegewoirdighen ende
toecommende dat wy ontfanghen hebben die oetmoedighe
supplicacie van claes cole jan potter jan lombaert ende
jan van heptynne alias grant jehan alle voirtyden geweest
zynde dienaers van vrouwen elizabeth van rotselaer
vrouwe van perwez inhoudende hoe dat inden zomere anno
vyfthien hondert ende tweentwintich die voirs. vrouwe
elizabeth met huerer familien ende dienaeren voirs. woennende
tot perwez wylen jacop cole ende lieven de man paige
vande voirs. vrouwen met oyck de sone vande bastart van
sempy alle drye tsamen zyn ghegaen vuyten huyse
vanden voirs. vrouwen om zeker cleyn hondeken bracxken
te leydene int hondscot vande voirs. huerer vrouwen
dwelck staet over die merct van perwez achter die coren
halle ende commende op die merct voere thuys vanden
rentmeestere van perwez hebben zy daer voeren thuys
van collaerde goffo zien zitten eenen geheeten groot
hans dienaere van wylen vrouwen clemencien van
bouchout douaigiere van perwez moedere vanden voirs. vrouwen
elizabeth gaende de voirs. drye alzoe huesschelycke
voere by tzelve hondeken int cot sluyten ende als
zy achter de hatte zyn gheweest heeft de voirs.
groot hans vp dandere zyde hen ghevolght tot voere een
schoenmakers huys ende alzoe zy wederomme quamen
om naer huys te gane ende de voirs. hans hen sach heeft
hy maniere ghemaect om tegen den voirs. schoenmakere
te sprekene ende ghingen de voirs. andere drye alzoe
wederomme voerby huers weeghs den welcken de voirs.
groot hans is secretelyck van achter naegevolght
achter de voirs. twee jonghen den voirs. jaquet voirg$$
welck navolgen egheen van desen drien gheweten en
hebben ende commende voere thuys van jacop maret heeft
de voirs. hans vuyt getrocken een langhe coerde ende
zonder woerden noch sprekende heeft hy naer den
voirs. jaquet geslagen hebbende ghemeynt hem
den hals van over zyn schouweren affgehouwen te
hebbene seggende ierst metten houwe wert u boeve
het es nu tyt ende miste den hals hem quetsende
in zyn schouweren dat jaquet moest loopen om hem
te salverene int huys vanden goreelmakere groot hans
hem naevolgende met zynen blooten messe ende als
jaquet meynde int huys vanden goreelmakere duer die duere
te loopene ghaf hans hem noch inde doere eenen houw
ende de voirs. jaquet moeste alzoe wederomme loopen
vuyten huyse want hans hem daer vermoert zoude
hebben ende loopende dwers over die merct tot int huys
van colyn gaffo is de voirs. hans hem al naer gheloop
metten voirs. blooten messe tot voere thuys blyvende
daer staende gehouden wordende byden vrouwen die hem
ewech moesten leyden zeggende al hebbe ic nu gemist
ic en zals altoes nyet missen ende dwelcke die
selve hans nyet en heeft ghevreedt noch den heere over-
gedraghen blyvende nochtans daer gaende ende als
dit tsvriendachs ghebuerde zoe heeft de voirs. vrouwe
elisabeth tsondaechs daer naer metten voirs.bastaert
van sempy ende andere naeder noemen gaen bancketeren
ten huyse van hueren rentmeester tot perwez hebbende in huer
huys ghelaten den voirs. jacquet ende claes cole
suppliant gebroederen ende met hem oyck wesende philips
masson de welcke by hen hebben ontboden den voirs.
janne le grant ende jan pottier oyck supplianten
de welcke waeren aende plaetse byde scutters ende
desen achtervolgende zyn dese twee persoonen nae thuys
vander voirs. huerer vrouwen ghegaen ende vonden onder
weghen zittende omtrent der kercken den voirs. janne
lombaert oyck suppliant met janne van leefdale groothans
voirs. ende cleyn hans alle drye dienaers vander
voirs. onder vrouwen daer die voirs. van leefdale
twistige woerden hadden tegen den voirs. janne
lombaert zeggende ghy hebt ghevanghen de conynen
van mynder vrouwen ghy en zult des nyet meer
doen waerop de voirs. lombaert antwoirede ic
hebse ghevangen ende noch vangen zal alzoo lange
alse mijnen vrouwen believen zal ende de voirs.
grant jehan ende jan le potter alzoo voir by gaende
is jan lombaert vanden dienaers vanden onder vrouwen
ghescheyden volgende de voirs. andere tot omtrent den huyse
van perwez aldair zy vergadert zyn gheweest
ende de voirs. jan lombaert den anderen heeft verhaelt
ghehadt die twistighe woerden die de voirs.
leefdale tegens hem ghezeyt hadde ende midts
dese ende oyck bezundere mits den voirs. grooten oploop
ende injurien byden voirs. groothans den voirs. jacquet
tsvriendaechs te voeren gedaen zyn zy verheydt
gheweest ende beruert ende hebben alzoo alle zesse
tsamen gesloten dat zy derwairts zouden gaen ende die
die dienaers vander voirs. onder vrouwen slaen om
henlieden tegen den voirs. grooten hans ende janne
van leefdale te wrekene ende zyn alzoo alle
zesse met pycken hallebarden met messen ghestoct
ende ghestaeft ghegaen lancx tsheeren strate voer
by omtrent thuys van franchoys de viel merchier
byde baille aldaer zy stille bleven staende wachtende
ende verbeydende tot dat doude vrouwe voirs. die
met hueren dienaers voirs; ende andere te vesperen inde
kercke was vuyter kercken commen zoude ende
dese vrouwe vuyter kercken comende zoude metten
voirs. hueren dienaers heeft de voirs. jan lombaert
suppliant ghezeeght totten anderen ziet zy comen ende
zyn alszoo alle zesse hen tegen ghegaen ende
by een comende heeft de voirs. jacquet zyn pycke
ende claes zyn broedere zyne hallebaerde ghevelt
roepende ende zegghende weert u heden oft dyer
ghelycke woerden ende dit ziende es de voirs.
groothans gheloopen gheloopen vp tkerckhof den
welcken nae gheloopen zyn de voirs. jan heptinne
ende de voirs. philips lombaert tot op ende omtrent die doere
vanden kerckhove ende de voirs. leefdale is oyck
gheloopen nae een andere plaetse daer die scutters doelen
staen den welcken jacquet ende zyne broedere oyck
zyn naegeloopen ende de voirs. jan potter heeft
dese twee oyck naegevolght in zulcker vueghen
dat de voirs. claes cole suppliant hem heeft gegeven
een quetsure met zynder hallebaerde in oft omtrent
zyn zyde ende alzoo loopende de voirs. leefdale
tot omtrent den voirs. delen is daer ghevallen ende
heeft de voirs. jaquet hem daer ghegeven eenen
houwe omtrent zyn knye hebbende noch ghehadt
drye andere wonden ende alzoe vyve tsamen daeraff
den houwe aen den voirs. knye is gheweest de
sorchgelycxste wonde ende aldus ghequetst is
de voirs. jacquet byden vrouwen ende ommestanders
die tusschen beyden ghingen ghehouden ende belet
gheweest ende es tgevechte alzoe ghescheyden
dwelck zy supplianten metten voirs. twee anderen corts daer
naer opden zelven dach hebben overgedragen ende
bekindt ghedaen te hebbene ende hen vuyter heerlich#
van perwez ende onse lande van brabant gheabsenteert
is oyck waer dat hoewel de voirs. jan van leefdale
is zeere gewondt ende ghequetst gheweest hy
daer aff nochtans over langhe is ghenesen ende in
egheene leden verlamt gelyck zy supplianten verstaen
ende hoewel desen aengemerct want daer nyemant
doot en es ghebleven schynen zoude dat hier inne
egheen criem en waere ghecommitteert maer alleene
civile kueren ende brueken naeden lant rechte daer
toe staende ende zy supplianten den voirs. janne van
leefdale hebben ghepresenteert ghehadt hier aff
in hueren lynden cleederen verghiffenisse te biddene
ende te voldoene gelyck behoort nae gelegentheyt
vanden zaken ghelyck zy noch daer toe bereet zyn
nochtans want tselve es ghebuert met lagender
laghen soe heeft onsen procureur generael in brabant
hierop tegen die supplianten ende de voirs. twee andere
verworven onse oepene brieven criminelle vuyt crachte
vanden welcken hy die selve heeft doen daghen
ende bevelen te comparerene vp eenen zekeren dach
voir onsen lieven ende getrouwen die cancellier ende
andere luyden van onsen rade in brabant om te aenhoorene
alzulcke aensprake ende conclusie als hy desen
aengaende tegen elcken zoude willen nemen ende dit
op de verbuerte van lyfve ende van goede tot
welcken daghe zy supplianten noch dandere by edicte ende
auctorisacien ghedaecht zynde nyet en hebben gecompareert
ende heeft alzoo voirts tegens hemlieden geprocedeert
dat hy tegen hen heeft verworven viere deffaulten
oft contumacien ende is gheordonneert dat hy zyn
proffyt daeraff zoude te hove legghen dwelck hy
oyck heeft ghedaen ende daer inne zoe verre
es gheprocedeert dat die supplianten met vonnisse zyn versteken
van allen exceptien ende voirts verclaert verbuert
te hebbene huere lyff ende goet allet ter geheelder
destructien vanden voirs. thoonderen die alle schamele gesellen
zyn ende huere broot moeten winnen met goeden heeren
ende luyden te dienene biddende daeromme dat ons gelieven
wille hen supplianten ende elcken van hen te remitterene
ende quyte te scheldene allet tg$$$t dat zy desen aengaende
tegen justicie ghedaen ende gecommitteert hebben
criminelyck oft civilyck abolerende ende te
nyeuw te doende tvoirs. proces ende alle de voirs.
deffaulten contumacien mits oyck tvoirs. vonnisse
daer inne ghegeven hen restituerende daeraf in hueren
eersten state ende tot onse lande van brabant gelyck
zy te voeren waeren behoudelyck der voirs. partyen
gheinteresseerde satisfactie zulcke ende als daer
toe nae recht behoiren zal ende daer aff verleenen
onsen brieven in behoirlycker vormen waeromme
wy die zaken voirscreven overgemerct willende
den voirs. claes cole jan potter jan lombaert ende
jan van heptynne alias grant jehan supplianten in desen
gracie ende ghenade prefereren voir strancheyt van
justicien den voirs. supplianten ghenegen wesende tot hueren
supplicacie ende begeerte hier op ghehadt dadvys van
onsen voirs. cancellier ende luyen van onsen rade in brabant
hebben inden ghevalle als boven byde deliverancie van
onse zeer lieve ende zeer beminde vrouwe ende moeye de
eertshertoginne van oistenryck hertoghinne ende gravinne
van bourgongnen etc. r van onsen weghen regente ende
gouvernante van desen onsen landen van herwairtshover ten
advyse vanden hooft president ende luyden van onsen
secreten raede neffens haer wesende geaboleert
ende te nyeuwte ghedaen aboleren ende te nyeute
doen tvoirs. proces deffaulten ende contumacien mitgaders
tvonnisse tegen den supplianten gegeven ende vuyt onsen
meerder gracie hebben wy hen vergheven quytgesco#
ende gheremitteert vergheven quytscelden ende
remitteren tsm tmes$$ ende mesval boven verclaert
vuyten welcken tvoirs. proces ende vonnisse begonnen
ende ghespruut zijn mitsgaders alle peynen bruecken
ende boeten corporelle ende criminelle daer inne zy
ter causen ende omme de redenen van dyen met datter
aencleeft jegens ons ende justicie mesdaen mesgrepen
ende verbuert moghen hebben ende hebben henlieden
als daer aff wedergestelt tot huerlieden goeder fame
ende naeme in allen onsen landen ende heerlicheyden
ende tot allen huer lieder onverbuerde goeden indyen
zy eenighe hebben ghelyck ende alzoo zy waeren
eer tvoirs. mes$$ ende mesval gheschiede imponerende
hier op een eeuwich zwyghen onsen procureur generael
ende allen anderen onsen justicieren ende officieren wyen
zy zijn ende die dit aengaen zal moghen satisfactie
ende beteringhe eerst ende alvoeren ghedaen byden
voirnoemde supplianten der geinteresseerde partyen indyen die noch
nyet ghedaen en zy ende daer eenighe toe dient civilyck
alleenlyck behoudelyck dat de voirs. supplianten tvoirs.
fait oyck civilyck tegen ons ende justicie beteren zullen
naer de gelegentheyt vanden mesdaet ende de faculteyt
van huere goeden ende betalen ende refonderen de
redelycke costen van justicien ter causen voirscreven
ghedaen indyen eeniger zyn ter taxacie ende
arbiterscepe van onsen voirs. cancellier ende de luyden van
onsen raede in brabant die wy daer toe
committeren ontbieden daeromme ende bevelen den voirs.
van onsen raede in brabant dat gheroepen voir
hemlieden die ghene die daer over behoiren gheroepen
te zyne zy procederen wel ende duechdelyck ter
verifficacien ende interinemente van desen nae huere vorme
ende inhoudene ende ter taxacien ende arbiterscepe vanden
civile boete ende costen voirs. ende dat ghedaen
ende de voirs. civile boete ghetaxeert ende betaelt in
handen vanden ghenen van onsen officiers dient aengaet
die welcke gehouden wert die tontfanghen rekeninge
bewys ende reliqua daeraff te doene tonsen behoeff
metten anderen penningen van zynen ontfanghe zy ende
alle andere onse richteren justicieren ende officieren
dien dit aengaen zal moghen ende eeniegelycken van
hemlyeden zoe hem toebehoirt doen laten ende
ghedooghen den voirnoemden supplianten van deen onsen jegewoirdige
gracie remissie ende pardoene zoe ende inder
manieren als voirscreven staet volcommelyck rustelyck
ende eeuwelyck ghenyeten ende gebruycken sonder
hemlieden te doene noch gedooghen gedaen te zyne
in lyve noch in goede eenich hinder letsel oft moeyenisse
ter contrarien maer by alzoe huerlieden lyf oft
eenighe van huerlieden voirs; goeden nyet geconfisqueert
zynde daeromme ghevanghen ghearresteert becommert
oft belet waeren dat zy die stellen terstont ende
zonder eenich vertreck tot geheelder delivrancie
want ons alzoo gelieft ende ten eynde dat dit
goet vast ende ghestadich blyve tot eeuwighen
daghen soe hebben wy onsen zeghel hier
aen doen hanghen behoudelyck in anderen
zaken ons ende eenyegelyck zyns rechts in
allen ghegeven in onse stadt van mechelen
inde maent van februario int jaer onss heeren
duysent vyfhondert ende zessentwintich ende
van onsen rycken te wetene vanden roomschen ende
germa$ne $$$ tachtste ende van castilien
ende andere xie aldus ghescreven opde plycke
byden keyser in zynen raede ende geteekent
l dublioul ende visa
ghecollacionneert tegens
doriginale brieven by my
$decock$ [/INST] ```json
{
  "doctype": "REMISSION",
  "act_date": "FEBRUARY 1625",

