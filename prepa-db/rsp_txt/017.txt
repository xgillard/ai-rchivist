[INST] # Instructions
You are an assistant to the archivists of the kingdom. Your role is to help them extract metadata from achives document. Based on the given input document, you should give:
- the type of document among the following possible classes: 'REMISSION', 'CONDEMNATION', 'UNKNOWN'
- the persons mentioned in the document and their respective roles and functions
- the dates (if unsure use the 'UNKNOWN' mention)
- the parishes (when there are none, leave the list empty)
- the names of the locations mentioned in the texte (when there are none, leave the list empty)
- a brief summary of the content of the document. This summary shall be translated in english, french, dutch, and german

I want you to provide me with an output in json format. I want the json to adhere to the following json schema:

```
{
  "doctype": "the document type among the following possible classes 'REMISSION', 'CONDEMNATION', 'UNKNOWN'",
  "act_date": "the date when the act has taken place (if unsure use the 'UNKNOWN' mention)",
  "fact_date": "the date when the related facts have taken place (if unsure use the 'UNKNOWN' mention)",
  "persons": [ // the list of people mentioned in the document
        {
          "firstname": "the first name of the mentioned person",
          "lastname": "the last name of the mentioned person",
          "role": "the role of that person in the document (why is that person mentioned)",
          "function": "the function of that person (e.g. is it the king, a duke, a clerk, etc...)"
        }
   ],
  "locations": [ // the list of locations mentioned in the text
       {
       "name": "the name of the mentioned location", 
       "loctype": "the type of location (is it a parish, a province, a region, a country ?)"
       }
   ],
  "summary": {
    "en": "the english version of the document summary", 
    "fr": "the french version of the document summary", 
    "nl": "the dutch version of the document summary", 
    "de": "the german version of the document summary", 
  }
}
```

# Constraints
The assistant answer should strictly adhere to the json schema. No introductory text nor explanation shall be given, only the json output.




# Document
maximiliaen byder gracien goids gecosen keyser altyt vermeerder
des rycx coninck van germanien van hongrien van dalmatien
van croatien etc. ende kaerle byder selver gracien ertshertoge
van oistryck prince van spaengnen van beyde cecillien van
therlin? etc. hertoigen van bourgoingen van lothryck van brabant
van stier van carenten van crain van lemborg van luxemborg
ende van gelre greven van vlaenderen van habsburch
van tirolle van fierrette van kieburch van artois van
bourgoingen palatynen van henegouwe van hollant van
zeelant van namen ende zuytphen mercgreve
des heilichs roemschen rycx ende van bourgauw lantgreve
in elzaten heeren van vrieslant van opter windischenmarc
van poertenauw van salins ende van mechelen doen te
wetene dat wy ontfangen hebben die oitmoedighe
supplicatie van lodewick rabbe inhoudende hoe dat
omtrent sinte mertensmisse lestleden vergadert zyn geweest
ten huyse van eener vrouwen genoempt jehanne gans
bynnen onsen stadt van loeven willem de clymmere
henrick van holsbeke henrick van thienen ende die voers.
suppliant met noch anderen hueren consorten sittende ende
drinckende in gelage met eener vrouwe persoen aldaer
omtrent den thien uren inden avonde een geheeten wylen
andries die keersmakere wesende vanden geslechten
van loeven met eenen genoempt peter willekens zynen
wynne oft pachtenere gewapender hant hebbende aen twee
gardebras oft armpypen ende op zyn hoot eenen staelen
mutse oft ferreet ende eenen langen messe is inne
gecomen ende alsoe inne gecomen zynde heeft die
voers. wylen andries ende syn voers. pachtenere gaen
sitten drincken byde voers. gesellen ende verdroncken
*dese remissie was
iertswerf gemaict
by m. janne de
witte sonder amende
civile als geexpediert
opten goeden vrydach
die welke daer
nae eenen sekeren tyt
es wederom by o$$$
van mynen heeren den
cancellier ende anderen
vanden - rade in brabant
overmits sekeren redenen
hen daer toe porrende
gereformeert geweest
byden voirs. witte
ende gelast met amende
civile die danderen
alsdoen hier dede
copieren om dat de
suppliant betalen moeste
trecht vanden zegelen
naden welken de
selve suppliant soe verre
vervolght heeft aen
myne voirs. heeren
dat dese remissie
wederom ** es gerefoundt
byden voirs. witte
ende gemaict sonder
amende civilesoe
zy ierst was ende
heeft danderen wederom
gerestitueert *** drie
ponden artois die hy
opten voirs. zegel
ontfangen hadde te goeden
rekeningen ende in
mindemissen van
vi gelyke ponden
overmits welken
alteratien hy egheen
rekeninge daeraf en houdt
noch en maect aengesien
dat onse geneden **** vanden voirs.
zegel nieten profiteren
tsamen in biere omtrent twee stuvers ende nae dien zy die alsoe
hadden verdroncken soe wouden die voers. gesellen elc van hen
huere gelach betalen daerop die voers. wylen andries seyde mit
woerden in manieren van gramscapen ic en wille nyet gheven
maer die de vrouwe heeft die sal tgelach betalen op dwelcke
een vanden voers. gesellen te wetene die voers. willem
clymmere seyde en laet daer om egheen worden maken ic sal
selve tgelach betalen ende nochtans en begheere ic de vrouwe niet
ende syn alsoe die voers. wylen andries ende zyn voers. pachtenere
uuyten voers. huyse gegaen ende vanden voers. gesellen gesceyden
naden welcken zy corts daer nae syn weder om inden selven huyse
gecomen ende aldaer zynde heeft die selve wylen andries van
nyeuws begonst te murmureren opte voers. gesellen roere te
stichtende ende qualyc te sprekene daer op die voers. henrick van
holsbeke seyde wat andries alzyt ghy een heerscap zullen
wy daeromme uwe quaede ende spytige woerden moeten
hoiren alsoe dat nae vele woerde ende wederwoerden die
voers. gesellen ende wylen andries mit zynen voers. pachtenere
in beyden zyden te messe ghingen ende sloegen hyeuwen ende
staken zeere nae malcanderen als dat die voers. andries
onder dandere een dood wonde ontfinck vander welcker hy
terstont daer nae aflivich geworden is sonder dat men
weet wye van hen die wonde gaff weder die voers. suppliant
willem de clymmere henrick van holsbeke oft eenige vanden
anderen hueren medegesellen nietmin weder die selve suppliant
hem die voers. wonde gegeven heeft oft niet en weet hy
nyet hoe wel nochtans hy syn beste dede zoe hy dat vercleert
om den voers. andriese van synen live te crenckene ende
bekent hem mede sculdich inden voers. dootslage dwelc hem
jammerlyc ende mit goeder hertten leet is ende heeft uuyt
saken van dien feyte die voers. suppliant die daer inne onnoeselic
gecomen is hem gesyndert moeten houden uuyten voers.
onsen lande van brabant ende en soude alnoch beduchtende ende
vreesende die strangheyt van rechte hem bynnen den voers. onsen stadt
van loeven ende den voers. onsen landt van brabant niet dorren houden
wandelen noch verkeeren maer waere gescapen voirtaenen
hem daer uuyt te moeten absenteren ende hem houden in vremden landen
in grooter miserien ende armoeden ende syn leven aldaer
leyden ende eynden in ongevallicheden het en waere dat wy
onse gracie ende genade tot hemweerts keeren ende hem tvoirs.
feyt oft dootslach remitteren ende vergheven wouden om
dwelcke hy ons oitmoedelic heeft gebeden soe eest dat
gemerct tghene des voers. es wy ter beden des voers. suppliant
geneyght wesende ende willende altyt ende besundere te desen
male presenteren ende thoenen gratie ende genade voere strangheyt
van rechte hebben ter eeren ende weerdicheyden vander
passien ons liefs heeren jesus christus die hy op sulcken dach als
huden goetvrydach voere ons ende alle kerstene menschen heeft
geleden den voers. suppliant in gevalle als boven quytgeschonden
ende vergheven schelden quyte ende verghevenen van sunderlingen
gratien overmits dese onsen brieve tvoers. feyt ende
dootslach mitgaeders alle penen boeten hueren ende brueken
het zy van lyve leden oft goede in welcke hy overmits
ende uuyt saken vanden voers. feyte ende dootslaghe eenichssins
tegen ons ende den gerichte mach syn gevallen stellenen ende
settenen van al den selven suppliant wederomme in zynrer eeren goeden name
ende famen ende tot allen zynen goeden niet verbuert zynde op
dat hy eenighe heeft oirlovende ende consenterende dat hy dien
niet tegenstaende sal moigen comen bliven keeren ende verkeeren
bynnen onser voers. stadt van loeven ende alomme bynnen onsen
voers. lande van brabant gelyckerwys ende alsoe hy dede voere
die geschiedenisse vanden voers. feytt imponerende hier af
een ewich geswych onsen procureur generael in brabant onsen
drosset van brabant meyere van loeven ende allen anderen
onsen officieren ende hueren stedehouderen die dat eenichssins
aengaen mach satisfactie ierst ende voeral gedaen den
partyen geinteresseert soe verre die alnoch niet gedaen
en zij civilyc alleene ende behoudelyc dat tot dien die
voers. suppliant gehouden sal syn dat aen ons te beteren nae die
gelegentheyt ende exigencie vanden stucke ende die faculteyt
van synen goeden ter arbitragien ende taxatien van onsen lieven
ende getruwen riddere ende cancellier den heere van escanbeke ende
van bierbeke ende den anderen luden van onsen rade in brabant
ontbieden hier omme ende bevelen den selven onsen cancellier
ende anderen van onsen voers. rade dat voere hen geroepen
die ghene die hier omme zelen behoiren geroepen te zijne
zy procederen ende doen procederen ter verificatien ende
interinemente van desen ende totter arbitragien ende taxatien
vanden voers. civilder beternissen inder manieren ende
alsoet behoeren sal ende dien gedaen ende die voers. civile
beternisse gearitreert getaxeert ende betaelt zynde in
handen vanden ghenen van onsen remeesteren dien dat
behoeren sal ende die welcke gehouden sal wesen ontfanck daer
af te maken tot onsen behoef ontbieden wy voerts
den selven onsen cancellier ende anderen van onsen voers. rade
onsen drosset van brabant onsen voers. meyer van loeven
ende alle andere onse ambachteren richteren ende dieneren
desselfs ons lants van brabant ende die ambachteren
richteren ende dieneren vanden smalen heeren ons
voers. lants ende huere stedehouderen nu ende naemaels
wesende ende eenen iegelycken van hen alsoe hem toebehoirt
dat zy den voers. suppliant van deser onser voers. gratien
remissien ende quytscheldingen doen ende laten rastelic
ende vredelic genyeten ende gebruycken sonder hem
daer tegen te doene oft te laten geschieden aen zynen voers.
live leden oft goeden eenigen hinder stoot oft letsel
ter contrarien maer soe verre die selve suppliant
oft zyne voers. goede nyet verbuert zynde ten ocsuyne
van desen aengetast gearresteert oft gecommert weren
zy die sonder vertreck ontslaen ende doen ontslaen ende stellen
tot geheelder ende volcomender delivrancie behoudelic
ons in anderen saken onsen rechte ende eenen iegelycken
anderen den synen want onse geliefte sulcke is
ende te dien eynde dat dit vaste ende gestendich zy ende
blive tot eewigen dagen soe hebben wy onsen zegel
hier aen doen hangen gegeven opten heyligen goeden
vrydach int jaer ons heeren duysent vyfhondert ende
thiene voere paesschen ende vanden rycken van ons
keyser te wetene van germanien txxve ende van hongrien
het xxie aldus stont gescreven boven opte plycke
byden keyser ende mynen heere den eertshertoge ende geteekent
de witte ende noch opte selve plycke stont gescreven aldus
visa $
gecoll$neert ende gevonden concorderende
metten originale by my
$$ [/INST] ```json
{
  "doctype": "REMISSION",
  "act_date": "UNKNOWN",
  "fact_date": "UNKNOWN",

